---
title: "นโยบายการใช้คลาวด์เป็นหลัก"
weight: 1
---

## กรอบการบริหารจัดการระบบคลาวด์ภาครัฐ ตามนโยบายการใช้คลาวด์เป็นหลัก

1. **การใช้ Service ของ Public Cloud** 
   * โดยใช้บริการฟังก์ชัน (Function) และบริการ (Service) จากผู้ให้บริการคลาวด์ที่มีให้บริการหลากหลาย ซึ่งมีข้อดีคือมีการปรับปรุงเทคโนโลยีอยู่ตลอดเวลาโดยเฉพาะด้านความปลอดภัย
   * ควรพิจารณาใช้ Public cloud เป็นหลักก่อนที่จะพิจารณาการทำ hybrid และ private cloud เนื่องจากมีต้นทุนการขึ้นระบบที่สูงกว่า และขาดความคล่องตัว 

2. **การออกแบบระบบงานที่ใช้ Services ต่างๆ บนระบบ Cloud**
   * การออกแบบระบบงาน (Application) ต่างๆ ควรออกแบบโดยใช้ Cloud native service บนสถาปัตยกรรมใหม่ที่เป็น Modular หรือ Microservice แทนการออกแบบดั้งเดิมที่เป็น Monolith   รวมทั้งมีการออกแบบเรื่องของความมั่นคงปลอดภัยระบบงาน 
   * ควรขึ้นระบบ (Deploy) ในลักษณะที่เป็น Serverless หรือ Container ให้มากที่สุด เพื่อเปิดให้ปรับขนาดและเชื่อมต่อกับระบบงานต่อเนื่องได้ง่าย ทำให้สามารถใช้ประโยชน์จากคลาวด์ได้อย่างเต็มที่

3. **การปรับแต่งฟังก์ชัน (Function) หรือบริการ (Service) ต่างๆ ให้น้อยที่สุด ใช้การปรับแต่งระบบงานแทน (Avoid customization)**
   * สามารถปรับจูน ตั้งค่าได้ (Configure) แต่ไม่ควรดัดแปลงระบบเป็นแบบเฉพาะ (Customize)
   * หาก Product หรือ Service มาตรฐานไม่สามารถตอบโจทย์ได้ ควรพิจารณาเปลี่ยนแปลงระบบงาน (Business operations) แทนการดัดแปลง Product หรือ Service ของระบบคลาวด์ที่มีให้บริการ

4. **การใช้ระบบและองค์ประกอบมาตรฐานของ Cloud** 
   * ออกแบบระบบโดยการใช้ Products หรือ Service มาตรฐานของผู้ให้บริการให้มากที่สุด โดยหลีกเลี่ยงการพัฒนาความต้องการเฉพาะเจาะจงอื่นๆ เพื่อให้ระบบงานและ Application ได้รับการอัพเกรดไปตามเทคโนโลยีที่เปลี่ยนแปลงไปได้ทันท่วงที

5. **การติดตามการใช้และความสมบูรณ์ของระบบ**
   * การใช้งานจริงอาจมี Demand ที่เปลี่ยนไปตลอดเวลา ต้องติดตามดูหากกรณีต้องมีการปรับขนาดให้รองรับ Workload ที่เปลี่ยนไปได้ตามความเหมาะสม
   * ติดตาม (Track) เฝ้าดู (Monitor) และตรวจสอบ (Audit) มาตรฐานการให้บริการของผู้ให้บริการตลอดเวลา ด้วยระบบ Cloud Management Platform ของกระทรวงดิจิทัลเพื่อเศรษฐกิจและสังคม หรือหน่วยงานที่ได้รับมอบหมาย เช่น SLA ความปลอดภัย ISO CSA-Star และ End-of-life products เป็นต้น

6. **การติดตั้งระบบความมั่นคงปลอดภัยของระบบงานและ Application อย่างเหมาะสม และตรวจสอบความสมบูรณ์ของระบบงาน การปฏิบัติงาน ของผู้ให้บริการ Cloud อย่างสม่ำเสมอ** 
   * จัดแบ่งข้อมูล (data) หรือกระบวนการทำงาน (process/compute) ให้เหมาะสมกับรูปแบบการ Deploy Application
   * ส่วนของระบบงานและ Application ต้องมีการติดตั้งระบบรักษาความปลอดภัยให้เหมาะสมกับลักษณะข้อมูล (data) กระบวนการทำงาน (process หรือ compute) เช่น ใช้การ Encryption ทั้งหมดและเก็บรักษา Key อย่างเหมาะสม ทำการทดสอบการเจาะระบบ (Penetration Test) เป็นระยะๆ และออกมาตรการเพื่อปิดจุดเสี่ยงต่าง ๆ อย่างต่อเนื่อง
   * ส่วนของผู้ให้บริการ Cloud ต้องมีการตรวจสอบ (Audit) ให้ปฏิบัติตามมาตรฐานอย่างต่อเนื่อง รักษาความปลอดภัยอย่างเคร่งครัด

7. **การจัดหาบริการ และผลิตภัณฑ์**
   * หน่วยงานผู้ใช้บริการคลาวด์สามารถเลือกใช้บริการและผลิตภัณฑ์ จากผู้ให้บริการคลาวด์ที่ได้ทำข้อตกลงในการขึ้นบัญชีไว้กับภาครัฐแล้ว
   * คณะกรรมการพัฒนารัฐบาลดิจิทัลเป็นผู้เห็นชอบกรอบข้อตกลงด้านการให้บริการ และวิธีการคิดราคามาตรฐานสำหรับภาครัฐ โดยมอบหมายให้กระทรวงดิจิทัลเพื่อเศรษฐกิจและสังคม หรือหน่วยงานที่ได้รับมอบหมาย เป็นผู้ลงนามในข้อตกลง 

8. **การจัดทำงบประมาณสำหรับโครงการที่จะเข้าข่ายการใช้คลาวด์เป็นหลัก**
   * การจัดทำงบประมาณ ต้องมีการประเมินเป็นลักษณะการประเมินการใช้งาน (Usage projection) เพื่อให้เข้าข่ายกับลักษณะของค่าใช้จ่ายตามรูปแบบการใช้งานจริง (Pay-per-use) 
   * เนื่องจากเป็นการทำระบบเทคโนโลยีแบบใหม่ ควรต้องมีการสร้างองค์ความรู้ภายในภาครัฐด้วย จึงควรมีการจัดฝึกอบรมโดยผู้เชี่ยวชาญ ผู้ให้บริการ Cloud ถึงวิธีการประเมินค่าใช้จ่ายในหลายรูปแบบ
   * เพื่อขับเคลื่อนไปสู่การใช้คลาวด์เป็นหลัก จึงจำเป็นต้องมีกลไกในการกลั่นกรองโครงการระบบ ICT ต่าง ๆ ที่เสนอเข้ามา 
   * กำหนดให้การจัดทำงบบูรณาการด้านระบบคลาวด์ อยู่ภายใต้งบบูรณาการรัฐบาลดิจิทัล  เพื่อเสนอต่อคณะกรรมการดิจิทัลเพื่อเศรษฐกิจและสังคมแห่งชาติพิจารณาให้ความเห็นชอบ และนำเสนอคณะรัฐมนตรีเพื่อพิจารณาให้ความเห็นชอบมอบหมายให้คณะกรรมการเฉพาะด้านการขับเคลื่อนตามนโยบายการใช้คลาวด์เป็นหลัก (Cloud First Policy) เป็นผู้พิจารณากลั่นกรองโครงการด้านระบบคลาวด์ รวมทั้งการจัดหาระบบงานคอมพิวเตอร์ (SW) การจัดหาระบบงานคอมพิวเตอร์แม่ข่าย (Server) และเครือข่าย การจัดตั้งศูนย์ข้อมูล (Data Center) การให้บริการแพลตฟอร์ม (PaaS) การให้บริการซอฟต์แวร์ (SaaS) ก่อนเสนอสำนักงบประมาณต่อไป 

ได้รับความเห็นชอบจากคณะกรรมการพัฒนารัฐบาลดิจิทัล ในการประชุม ครั้งที่ 2/2567 วันที่ 15 พฤศจิกายน 2567

## นโยบายการจำแนกประเภทข้อมูลเพื่อใช้บริการคลาวด์ตามนโยบายการใช้คลาวด์เป็นหลัก

| ประเภทข้อมูลสำหรับใช้บริการคลาวด์ | ระดับชั้นข้อมูล | คำนิยาม | ประเภทของคลาวด์ที่แนะนำ | ข้อกำหนด Data Localization |
| :---: | :---: | :---: | :---: | :---: |
| Official | 1. เปิดเผย | เป็นข้อมูลข่าวสารของราชการที่หน่วยงานของรัฐต้องเปิดเผยให้ประชาชนได้รับรู้ รับทราบ หรือตรวจสอบได้โดยไม่จำเป็นต้องร้องขอ เช่น กฎ มติคณะรัฐมนตรี ข้อบังคับ รายงานผลการ ศึกษาทางวิชาการ และข้อมูลเปิดภาครัฐ ฯลฯ | Public Cloud | ไม่มีข้อกำหนด |
| Protected | 2. ข้อมูลใช้ภายใน | เป็นข้อมูลที่องค์กรไม่ได้เผยแพร่โดยอิสระ โดยทั่วไปจะเกี่ยวข้องกับข้อมูลที่มีลักษณะเป็นส่วนตัว (Private) ไม่ว่าจะเป็นข้อมูลบุคคลหรือองค์กร และแม้ว่าการสูญเสียข้อมูลหรือการเปิดเผยข้อมูลอาจไม่ส่งผลให้เกิดผลกระทบที่สำคัญแต่ก็ไม่พึงประสงค์ที่ให้เปิดเผยโดยไม่ได้รับอนุญาต เช่น ข้อมูลระเบียน ข้อมูลพนักงาน เอกสารประกอบการปฏิบัติงาน และ วิธีปฏิบัติภายในหน่วยงาน ฯลฯ | Public Cloud | ไม่มีข้อกำหนด |
| Protected | 3. ลับ | เป็นข้อมูลที่มีระดับ Confidential หรือ Sensitive จะก่อให้เกิดความสูญเสีย หากมีการเปิดเผยต่อบุคคล/องค์กรที่ไม่ได้รับอนุญาตและส่งผลให้เกิดความอับอายอย่างมากต่อบุคคล/องค์กร และอาจเป็นผลทางกฎหมาย หรือจะก่อให้เกิดความเสียหายแก่ผลประโยชน์แห่งรัฐ เช่น ข้อมูลการฟ้องคดี และความเห็นภายในหน่วยงานที่ยังไม่ได้ข้อยุติ ฯลฯ | Public Cloud | ควรอยู่ในประเทศไทย |
| Protected | 4. ลับมาก | เป็นข้อมูลที่จัดระดับ Secret หรือ Medium Sensitive สงวนไว้สำหรับข้อมูลที่จะก่อให้เกิดความสูญเสีย/ผลกระทบร้ายแรง อาจทำให้เสียชื่อเสียงและการสูญเสียทางการเงิน/ทรัพย์สิน ต่อความมั่นคงและผลประโยชน์แห่งรัฐอย่างร้ายแรง หรือ ที่มีนัยสำคัญ (Importance) หากสูญหายหรือเปิดเผยอย่างไม่ถูกต้องเหมาะสม เช่น รายงานการแพทย์ ข้อมูลความสัมพันธ์ระหว่างประเทศ และนโยบายสําคัญที่ใช้ปฏิบัติต่อรัฐต่างประเทศ ฯลฯ | Public Cloud | ควรอยู่ในประเทศไทย |
| Top Secret | 5. ลับที่สุด | เป็นข้อมูลที่จัดระดับ Top Secret หรือ Highly Sensitive จำกัดการใช้/ไม่เปิดเผยสำหรับข้อมูลที่จะก่อให้เกิดความสูญเสีย/ผลกระทบ ร้ายแรงที่สุด อาจทำให้ชื่อเสียงและการสูญเสียทางการเงิน/ทรัพย์สิน ต่อความมั่นคงและผลประโยชน์แห่งรัฐอย่างร้ายแรงหรือที่สำคัญยิ่งยวด (Vital) หากสูญหายหรือเปิดเผยอย่างไม่ถูกต้องเหมาะสม | Private Cloud | ต้องอยู่ในประเทศไทย |

(ประกาศสำนักงานพัฒนารัฐบาลดิจิทัล (องค์การมหาชน) เลขที่ ม 1/2565 เรื่อง มสพร. 8-2565 มาตรฐานสำนักงานพัฒนารัฐบาลดิจิทัล (องค์การมหาชน) ว่าด้วยหลักเกณฑ์การจัดระดับชั้นข้อมูลและแบ่งปันข้อมูลภาครัฐ)

## แนวทางการจัดทำงบประมาณตามนโยบายการใช้คลาวด์เป็นหลัก

![แนวทางการจัดทำงบประมาณโครงการที่เกี่ยวข้องกับระบบคลาวด์ ปีงบประมาณ พ.ศ. 2569](../../../assets/images/cloud-budget-69.png)

### ลักษณะของโครงการด้านระบบคลาวด์และระบบ ICT และแนวทางดำเนินการสำหรับการใช้คลาวด์เป็นหลัก

| | โครงการระบบ IT ใหม่ ประจำปีงบประมาณ พ.ศ. 2569 | โครงการที่มีแผนการอัพเกรดระบบประจำปีงบประมาณ พ.ศ. 2569 หรือโครงการที่กำลังถึง End-of-life | โครงการอื่นๆ (อนาคต) |
| :---: | :--- | :--- | :--- |
| ลักษณะโครงการ | - โครงการที่จะขึ้นระบบคลาวด์<br />- โครงการที่มีการพัฒนาการจัดซื้อจัดหาระบบ Application หรือระบบ IT ต่างๆ ที่เกี่ยวข้องกับระบบ Cloud หรือ Server | - โครงการเดิมที่ต้องมีการซื้อ Server ใหม่เพื่อมาทดแทน Server ตัวเก่า  หรือขยาย Server ที่หมดอายุ เพื่อรองรับความต้องการที่เปลี่ยนไป<br />- โครงการที่ต้องทำสัญญาเช่าใหม่ เช่าต่อเนื่อง หรือเปลี่ยนสัญญาเช่า บนระบบที่มีการใช้งานในปัจจุบัน<br />- ระบบที่ต้องมีการซื้อ License ของ Software ที่กำลังหมดอายุ | ระบบงาน IT ที่มีการใช้งานอยู่ในปัจจุบัน และมีอายุการใช้งานที่ จะครบรอบอัพเกรด เปลี่ยนแปลง ในอนาคต |
| แนวทางการดำเนินงาน | - ระบบงานที่พัฒนาต้องใช้ระบบคลาวด์เป็นหลัก และใช้ Native service (IaaS, PaaS, SaaS) ของคลาวด์เป็นหลัก เพื่อความปลอดภัยและยืดหยุ่นในการทำงาน<br />- หลีกเลี่ยงการซื้อ Software มาติดตั้งเป็น Function เสริม บน Cloud VM โดยเฉพาะหลายๆ Function ที่มีการให้บริการอยู่เป็น Cloud Native Service อยู่แล้วเช่น การซื้อ Firewall Software เป็นต้น<br />- กรณีจำเป็นต้องซื้อ Software มาติดตั้งบน IaaS ต้องได้รับความเห็นชอบจาก CIO กระทรวง<br />- กรณีที่มีความจำเป็นที่จะต้องใช้ระบบแบบ On-premise ต้องได้รับการอนุมัติจาก CIO กระทรวง  และต้องออกแบบให้เป็น Cloud-ready ในอนาคต | - พิจารณานำระบบขึ้น Cloud และใช้ Native service (PaaS, SaaS) เป็นหลัก<br />- หากจะคงระบบ On-premise ควรมีกลไกการกลั่นกรอง | - จัดทำ Timeline แผนสำหรับการ Migration ขึ้นระบบคลาวด์ในอนาคต<br />- รวบรวมจำนวน Server ที่ใช้อยู่ปัจจุบัน เพื่อแปลงเป็น VM และข้อมูลการใช้งาน (%Utilization, Specs, Software ที่ติดตั้ง เป็นต้น) |
 


